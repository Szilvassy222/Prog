Már az elsõ olimpiai válogatón eldõlt, hogy az arany Négyese mindenképpen olimpiai résztvevõ lesz. Az ugyancsak olimpiai címvédõ férfi kajakkvartetthez hasonlóan megvédték, ugyanis megnyerték a szolnoki viadalt és ez azt jelenti, hogy nekik már nincs szükségük további bizonyításra.
Szabó Szilvia, Viski Erzsébet, Kõbán Rita és Kovács Katalin a válogatón több mint négy másodpercet vert a mögöttük célba sikló hajókra. Teljesítményük azért is figyelemre méltó, mert a heti 11 edzésbõl egyelõre még csak õt-hat jut a négyesre. A jelek szerint azonban ez is elég - a kvartett tagjai korábbi sikereik kivívásakor már összeszoktak és az idén már csak formában kell tartani magukat. Ez a szakemberek szerint mindenképpen jó jel Sydney elõtt. Az Arany Négyes vezéregyénisége, Kõbán Rita egyébként egyesben is nyert: "Maga a csoda, hogy gyõztem, még én is meglepõdtem!" - mondta az olimpiai- és világbajnok a befutó után. Késõbb azt is elárulta, hogy a felkészülés eddig nem ment gondok nélkül. Elõbb alvászavarai gátolták a megfelelõ pihenést, azután pedig két hétig még gyomorrontással is bajlódott.
